Fullstack_házi_20231231
Jónás, a csokigyáros el szeretné készíteni a vállalkozásának a weboldalát, ezért
webfejlesztőket keres. A munkára beadott jelentkezések elbírálásakor Jónás
előnyben részesíti azokat a fejlesztőket, akik a front-endhez és a back-endhez is
értenek ("full stack fejlesztők").
Írj egy fullStack nevű függvényt, amely két szöveget kap paraméterül: az első
szövegben a front-end, míg a második szövegben a back-end fejlesztők nevei
szerepelnek pontosvesszőkkel elválasztva! A függvény adja vissza egy tömbben
azoknak a nevét, akik a front-end és back-end fejlesztők között is szerepelnek!

Szép_tömb_házi_20231231
Egy tömböt akkor mondunk szépnek, ha csak azonos típusú elemeket tartalmaz. Írj
egy szepTomb nevű függvényt, amely egy tömböt vár paraméterben, és visszaadja,
hogy ez a tömb azonos típusú elemeket tárol-e! Ha a paraméterben kapott érték nem
tömb típusú, akkor hamissal térjen vissza a függvény!

Ötöslottó_házi_20231231
A játék során 90 számból húznak ki 5 darab számot véletlenszerűen, és ezek közül
kell a játékosoknak minél többet eltalálniuk. Erzsi néni ezen a héten a véletlenre
bízza az öt szám bejelölését a lottószelvényen.
Írj egy paraméter nélküli otoslotto függvényt, amely generál 5 darab véletlenszámot
1 és 90 között, és visszaadja ezeket egy tömbben, növekvő sorrendben! Ügyelj
arra, hogy a számok között ne legyen ismétlődés (minden számot csak egyszer
jelölhetünk meg)!
